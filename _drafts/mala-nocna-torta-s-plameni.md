---
layout:     post
title:      "Mala nočna torta s plameni"
date:       2018-02-18 16:01:42 +0100
categories: blogi davorin
author:		davorin
tags:		branje
---

**Mala nočna torta s plameni


# Goodreads

Tole knjigo priporočam vsem staršem, ki bi radi brali malo drugačne pravljice. 

Gre za svojevrstne, nekoliko absurdne zgodbe o živalih, v katerih se značilnosti basni in pravljic igrivo prepletajo z duhovitimi pripovedmi o vsakdanjem življenju. V knjigi je več kot 50 zgodb, izbranih iz vseh njegovih dosedanjih zbirk


[http://www.mb.sik.si/tellegen-toon-mala-nocna-torta-s-plameni.html](http://www.mb.sik.si/tellegen-toon-mala-nocna-torta-s-plameni.html)
Tellegen, Toon: Mala nočna torta s plameni
Leto izida: 2004Področje: Leposlovje do 9. leta - CCiljna skupina: otroci

V drugi slovenski knjigi Tellegenovih živalskih zgodb si dopisujejo živali, gozdovi, puščave in drevesa. Pišejo si na papir in ledene plošče. Včasih pisma pripnejo na vrata, drugič jih k naslovnikom nosijo vetrovi in vode, nekatera se izgubijo, raztopijo ali oživijo. Najbolj sramežljivi jih pišejo v glavi ali pa za naslovnike spečejo torte, saj bi jih vonji morda lahko privabili bolj od besed. Na vsebino nekaterih pisem lahko sklepamo samo po čustvenih in telesnih odzivih prejemnikov, ob drugih pa skupaj s pošiljatelji vznemirjeno čakamo na odgovore.

Vabijo se na rojstnodnevne zabave, če rojstne dneve imajo, in jih zavržejo, če jih ne želijo imeti. Razpredajo o tem, kakšen je rojstni dan dežja in se potrudijo, da ob rojstnem dnevu gozda praznuje vsak njegov kotiček. Včasih njihovo pozornost in rahločutnost povsem prekrije želja po daljavah, po tistem, kar nikoli ni bilo in nikoli ne bo. Ali pa se ne morejo izkopati iz svojih obsedenosti, kot slon, ki neprestano pleza na drevesa.

Tellegenova pisava prevzame in osupne odraslega in otroškega bralca. Z živostjo zgodbe, bolečo in hrepenečo dinamiko odnosov, s filozofskimi razglabljanji, z razbiranjem smisla v navideznih nesmislih. S prozornostjo, predstavnostjo in točnostjo jezika, ki je ves čas na sledi spreminjavici občutij in niansam v razmišljanjih, v katerem od prvega do zadnjega stavka uživamo v prevodu Anite Srebnik. Male ilustracije Suzi Bricelj pa podajajo predvsem hrepenenjsko strukturo upovedenega sveta in njegov mili panteizem.