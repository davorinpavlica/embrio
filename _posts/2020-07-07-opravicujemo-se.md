---
layout:     post
title:      "Opravičujemo se za vse nevšečnosti"
date:       2020-07-07 16:01:42 +0100
categories: blogi davorin
author:		davorin
tags:		blog
---

[Opravičujemo se za vse nevšečnosti](https://opravicujemo.se/) je novi podkast, ki ga delamo [Aljo](https://twitter.com/kozli42), [Zi](https://twitter.com/gregorzalaznik) in moja malenkost. Ideja o podkastu se je že dalj časa svaljkala v naših glavah. Vsaj v moji.

Kot besen poslušalec podkastov, sem študiral o čem bi bilo zabavno govoriti vsak teden. Teden za tednom. Kaj me je v življenju tako ~~zaznamovalo~~ navdušilo, da bi tej temi posvetil vsaj nekaj prostega časa?

### Od ideje do Innsbrucka

Med karanteno sem se testo lotil snemanja avdia iz omare, rezultati so bili zadovoljivi. Ampak še vedno nisem imel ideje.

(No, v resnici sem jo imel, ampak sem kaj hitro izračunal, da bi ustvarjanje tovrstnega podkasta zahtevala veliko časa, izdatno financiranje in najbrž še ni dosegljiva. Vsekakor zaenkrat še ne. Za to idejo bo treba malce več planiranja. O njej kdaj drugič.)

In potem je ideja padla, kot Douglas na travniku pred Innsbruckom: jasno, odgovor je _Štoparski vodik po galaksiji_, kniga katere oboževalec sem že od daljnega leta 1992 ali 1993, ko sem prvič v roke dobil _Zbogom in hvala za vse ribe_ (hvala, Nataša J.) ... Seveda sem požrl četrto knjigo in si v trenutku izposodil še prve tri in peto knjigo ... in našel svojo biblijo. 

Po nekem čudnem naključju smo z nekaj prijatelji nekaj let kasneje splavili [Žurerski vodnik po Ljubljani](http://www.zvpl.com/), vodnik za vse zabaveželjne prebivalce prestolnice (in se kmalu razširili na celo Slovenijo).

Ampak to ni zgodba o ŽVPL-u. Zgodbo o ŽVPL-u [si preberite tukaj](https://em3r10.com/blogi/davorin/zvpl-oblikovalski-proces/) ... vsaj o oblikovalskem procesu.

### Vsako poglavje svoja epizoda (zaenkrat)

Ker vemo, da v svetu obstaja na tisoče hupi frudov, ki so brali to v celoti izjemno knjigo, vemo, da jo je treba temeljito obdelati in predebatirati, poglavje po poglavje.

Zato vas vabimo, da se nam pridružite na [opravicujemo.se](https://opravicujemo.se/), kjer je seznam vseh epizod in tudi povezave do boljših podkast odjemalcev, kjer lahko podkast posluašte in se nanj naročite.

Hvala.

### Ne brez vašega sodelovanja

V podkastu lahko sodelujete vi. Kako? V vsaki epizodi izpostavimo en citat, ki je pomemben za zgodbo, življenje, vesolje in sploh za vse, zato vas vabimo, da posnamete svoj citat in se tako pojavite v oddaji. Če se posnamete s svojim telefonom, bo to že zadosti v redu. 

Če bi radi kako drugače pomagali podkastu, lahko to storite na tri načine:
- podprete nas s finančno podporo,
- ocenite nas v podkast odjemalcu,
- povejte prijateljem, ki radi nosijo brisačo okoli vratu (četudi samo 25. maja).

Vse načine podpore in povezave do podpornih strani najdete na [hvala za vse ribe pika si](https://hvalazavseribe.si/)!

Hvala za poslušanje, podporo in vse ribe! 🙏🐬