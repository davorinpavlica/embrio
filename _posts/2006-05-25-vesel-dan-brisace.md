---
layout:     post
title:      "Vesel dan brisače"
date:       2006-05-25 16:01:42 +0100
categories: blogi davorin
author:		davorin
tags:		blog, brisačar, Štoparski vodnik po Galaksiji, ŽVPL
---

Vesel dan brisače

(24. maja 2001 sem na ŽVPL-u [napisal tale članek](http://www.zvpl.com/42/clanki/dan-brisace/))

> ## Dan brisače
> 25. maj je prebivalcem balkanskega polotoka bolj znan kot bivši Dan mladosti, privrženci pred kratkim preminulega Douglasa Adamsa pa so ta dan (ki je ravno 14 dni po njegovi smrti) predlagali za Dan brisače. Na ta dan bi / bomo v spomin štoparskega genija nosili brisačo s seboj ves dan.
> Če še slučajno ne veste, da je brisača zelo koristna zadevščina, 25. maja povprašajte prvega človeka, ki ga boste videli maširati po mestu z brisačo. Ta vam bo povedal, da je funkcionalnost brisače veliko veliko večja, kot ste si mogoče mislili. Če pa ste že zagrizen/a fan/ica Štoparskega vodnika po Galaksiji, si oglejte http://www.systemtoolbox.com/towelday/, ali stran Binaryfreedom.com, kjer je napisana prva ideja o Dnevu brisače. Na Dan brisače se spodobi, da vsak pravi štopar popije vsaj en pan-galaktični grlorez, ki si ga je izmislil bivši predsednik galaksije Zaphod Beeblebrox. Ko spiješ Pan-galaktični grlorez imaš občutek, da te je zadela limona zavita okoli zlate opeke. Pitja pijače ne priporočajo mladoletnim osebam in zdravljenim alkoholikom, sestavine za pripravo pa so sledeče. Pan-galaktični grlorez (sestavine):
> * 4 enote vodke
> * 4 enote Wild Turkeya (če ne veste, kaj je to, najdite poljubno nadomestilo)
> * 2 enoti tequile
> * 5 enot ruma
> * 2 enoti juicea
> * veliko enot ledu
> * ena oliva
> Zgoraj omenjene sestavine zmešajte po vrstnem redu, ki vam najbolj ustreza, spijte in počakajte, da tista limona zavita okoli zlate opeke doseže vašo lobanjo. Na spletu najdete tudi zemeljsko edicijo Vodnika na naslovu h2g2.com, kjer boste našli še kar nekaj variacij recepta. Za tiste, ki bi radi spomin na Adamsa obujali večkrat (ali pa mogoče samo popili več pan-galaktičnih grlorezov), naj vam nanizam še nekaj štoparskih praznikov:
> * 11.2. - Happy Adams Day (42ti dan leta)
> * 11.3. - Rojsni dan Douglas Adamsa
> * 11.5. - Douglas, zbogom in hvala za vse knjige
> * 25.5. - Dan brisače - Nosite svojo brisačo v javnosti!
> * 21. - 22.6. - Drugi dan spominjanja (42 dan po Adamsovi smrti).
> Pa ne pozabite: samo brez panike!