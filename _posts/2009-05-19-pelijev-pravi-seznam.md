---
layout:     post
title:      "Pelijev pravi seznam"
date:       2009-05-19 23:42:42 +0100
categories: blogi davorin
author:		davorin
tags:		blog, offline, Wayback Machine
---

Vavpo je že pisal o Pelijevem seznamu, tudi o tem, da je bil na kraju zločina, … in res so bili. Ko me ni bilo zraven, je bilo [govora o moji fantovščini](http://www.had.si/blog/2009/05/16/fantovscina-od-pelija-v-fotografijah/), ko sem bil zraven, pa tudi. In ker sem obljubil, da napišem Pelijev pravi seznam, bom to tudi storil. Ampak najprej o fantovščini, do seznama že še pridemo.

V petek, na dan sem bil tako žilčen kot se za mučenika spodobi. A se je izkazalo, da so mi fantje pripravili čisto luštno zabavo, na kateri sem trpel le bore malo (največja kazen je bila ta, da sem imel prepoved pitja, medtem ko se je pisana druščina prijateljev in bratrancev lepo nacejala) …

Popoldne in noč sta minila hitro in če mi ne bi prepovedali še kadit, se skoraj ne bi pritoževal … V soboto zjutraj sem domov prišel ob treh zjutraj, po dveh nogah, za razliko od marsikoga me ni zmanjkalo, … skratka brez ekscesov, pa še mačka nisem imel tako huronskega, …

In prišel je naslednji dan, ko je imela dekliščino Maja. Ker sem bil sam doma, pa nisem Brad Pitt niti Pete Sampras, sem seveda celotni družbi, ki se je z mano zabavala na fantovščini že popoldne poslal mail, da se zvečer dobimo na kraju zločina (Cafe Čokl, na Trubarjevi), češ, da imamo likof fantovščine. Temu je sledil hadov in moj tweet in še SMS-i za tiste najbolj rizične in tiste ki ne berejo mejla ali Twitterja.

<blockquote class="twitter-tweet" data-lang="en"><p lang="sl" dir="ltr">dons bom pa vidu kdo so tapravi prjatli, ju3 napisem Pelijev pravi seznam, sem na kraju zlocina, Uki prhaja ;)</p>&mdash; Davorin Pavlica (@DavorinPavlica) <a href="https://twitter.com/DavorinPavlica/status/1819043364?ref_src=twsrc%5Etfw">May 16, 2009</a></blockquote>
<script async src="https://platform.twitter.com/widgets.js" charset="utf-8"></script>


Prijatelji so bili bolj skopi z udeležbo, nekateri upravičeno odsotni (so vahtali otroke, pili kje drugje, jih ni bilo v državi), drugi pa malo manj. Kako naj bom doma ko ima boljša polovica dekliščino, saj ona tudi ni bila, ko sem imel jaz fantovščino. No, nekaj pa mi jih je le prišlo delat družbo.

Tako se Pelijev pravi seznam glasi:

* Uki
* Martin
* Had

Ker pa ni bila uradna fantovščina so se nam pridružile tudi Martinova Dunja ter Katarina in Monika, ki nista zdržali v TOP-u na Majini dekliščini (preveč fensijade press). Tine ne šteje, ker nam je prinašal pijačo, dokler se je dalo, potem pa smo jo mahnili še na Metelkovo in v Orto, kakopak.

Razlika med seznamoma je torej očitna, tako da še za na šalabajzer.si ni 😉