---
layout:     post
title:      "Kaj je spletnik?!"
date:       2008-10-07 16:01:42 +0100
categories: blogi davorin
author:		davorin
tags:		blog, spletnik, Jonas, Had
---

Na e-poštni naslov sem dobil sporočilo z naslovom **Objava na spletniku** in vsebino:

> Na vas se obracam s prosnjo, in sicer ce je mozno na vasem **spletniku** objaviti …

Koji k***c je spletnik, sem se spraševal. Nimamo spletnika. Imamo en spletopis v mirovanju – [ŽVPL](https://web.archive.org/web/20100818213307/http://www.zvpl.com/ "ŽVPL"), imamo blog, ki ga berete, naredili smo že kar nekaj spletnih strani, [govori se](https://web.archive.org/web/20100818213307/http://govori.se/ "Govori.se"), da bomo še kakšno (upam), spletnika pa pri Bobu ™ nimamo.

Potem mi je nekaj zašumelo med ušesi, nekaj se je premaknilo po likvorju (ooo, možganska kroglica je začela z dnevnim kotaljenjem), heureka!!! Spomnil sem se k’eri kreteni so se spomnili spletnika, teli:

![Spletnik ti mater](https://web.archive.org/web/20100818213307im_/http://www.em3r10.com/files/spletnik-ti-mater.jpg "Spletnik ti mater")

Čeprav sem se pred dobrim letom in pol spraševal kako bi prevedel [spletne termine](https://web.archive.org/web/20100818213307/http://www.em3r10.com/blogi/davorin/kako_bi_prevedil_splet_2_0_termine) (predvsem tiste 2.0), mi misel, da bi prevajal besedo **blog** še na misel ne pade (Jonas se je trudil z [žnevnik](http://futer.jonas.si/ "žnevnik")-om in poddajo, a se mi zdi, da se ni prijelo). Si predstavljate, da bi si npr. [Had](http://www.had.si/ "Had") rekel **žloger** in da bi imeli namesto **[Blogresa](http://www.blogres.si/ "Blogres")**, kaj … **Žlogres**?!?

Ehhh, blog naj ostane blog, tole je zapis na blogu, in Žlogger.com, ups [Blogger.com](https://www.blogger.com/ "Blogger.com") naj blogom kar reče spletniki, zame niso …