---
layout:     post
title:      "Iščemo hišo 🏠 za na morje. ⛱ "
date:       2021-06-10 20:01:42 +0100
categories: blogi davorin
author:		davorin
tags:		blog
---

**Išče se dvodružinska hiša med Omiškom in Makarsko ... maksimalno tja do Zaostrog. Lahko tudi kaj prej (Pag, Zadar, ...), ampak le preko priporočila. 🔎**

Kar iščemo je:
- hiša za dve družini, 7 ljudi: 4 odrasle, 3 otroke (4, 7, 10 let) 👨‍👩‍👧👨‍👩‍👧‍👦 (lahko tudi dva ločena apartmaja),
- vsaj 3 spalnice (otroci so lahko v eni),
- v terminu med 1. avgustom in 22. avgustom - za cca 14 dni (odvisno od 💶),
- terasa velik plus, žar tudi 🪵, najraje v majhni vasici, daleč od turizma polnega štantov, poceni kitajske robe in toplega piva, 
- gremo tja, kjer so plaže ful lepe, max 500 m od plaže, če je le-ta lepa, z majhnimi kamenčki.

🏡 • Za poletni dopust iščemo hišo (ali dva apartmaja), s seboj naj ima 3 (do 4) spalnice, če ima teraso in zunanji žar, bomo zares dobri prijatelji. Mogoče pridemo še kdaj, a ne obljubimo. To se bomo odločili po 10-14 dneh v prvih treh tednih avgusta letos.

Brez (lepega) razgleda naj prosim ne hodi z nami, prav tako pa naj bo urejena in čista. Ni nujno, da je kot iz škatlice in ni nujno da je mlada, a naj bo urejena.

🥃 • Ker vanjo pridemo 4 odrasli in 3 otroci, naj se rada igra z mladino. Predlagamo ji tudi, naj nima preveč stopnic okoli vogalov in če že mora imeti klet, naj ima v njej nekaj steklenic domače loze. 

Slednje ni njuno, jo bomo pa raje vzeli za 14 dni nekam v okolico Makarske, kjer so plaže kot iz škatlice in smo daleč od turističnih mega-centrov Istre. 

Zvečer naj ne hodi spat prezgodaj, ker bo vsaj do enajstih kraval, ker bomo gledali, če Elon onesnažuje nebo, igrali tarok ali debatirali [o življenju, vesolju in sploh vsem](https://opravicujemo.se/).

🏖 • Ustavimo se še pri plaži: prosimo da je peščena, otroci imajo najrajši majhne kamenčke. Strokovno se plaži s tamalimi kamenčki reče prodnata plaža. Človek se vsak dan kaj novega nauči. Skal, betona in velikih laporovcev ne marajo niti starši. Niti mivke. 

Tudi: lepo bi bilo, da plaža ni predaleč od hiše (bližje je, bolje je) in da ni ravno na vrhu hriba. Saj imamo radi rekreacijo in peš gremo lahko 500 metrov gor ali dol po hribu, kaj dlje od plaže pa ne bi bili. Za to smo usposobljeni, za kaj več pa ne.

#### 🏷
Ponudbe pod šifro: **POLET-YEAH-2021** pošljite v komentarje spodaj, 
- ali na [FB, kjer sem prvotno objavil ta zapis](https://www.facebook.com/DavorinPavlica/posts/10159704834589260),
- lahko [tudi na Twitter](https://twitter.com/DavorinPavlica/status/1403064149618266112),
- tudi na [Instiču me lahko pingneš](https://www.instagram.com/p/CP86KzhlJ4n/), sploh ni problema.

Hvala. 🙏

P.S.: Stane, Drago, Cene in Košta, ne javljajte se, smo že dobili. 👋

![Iščemo hišo 🏠 za na morje. ⛱]({{ "/assets/imgs/2021-06-10-hisa za na morje.jpg" | absolute_url }} "Hiša za na morje")