---
layout:     post
title:      "Spletne urice – show must go!"
date:       2010-01-22 14:01:42 +0100
categories: blogi davorin
tags:       wwwh, Spletne urice, kiberpipa
---

V sredo je [Vini](http://www.wicked.si/) na [Spletnih uricah](http://urice.si/talks/) predaval o **pornografiji na spletu**, po predavanju pa smo se (kot ponavad) zadržali na medvedu, dveh, ko je [Marko (aka Fry)](https://twitter.com/friedcell) povedal da se Spletne urice ([@wwwh na Twitterju](https://twitter.com/wwwh)), tedenska predavanja na temo spleta in vsega kar zraven spada, končujejo, oz. da se ne bo več tako aktivno ukvarjal s SU, ter da obstaja možnost mesečnih Spletnih uric ali pa ukinitev. Po 134 tednih organiziranja predavanj, čisto razumna odločitev.

Malo manj razumna, hitra in impulzivna je bila moja odločitev, da  (v bistvu se nisem prav zelo odločal, hitro sem bleknil in [čez nekaj minut že čivknil](https://twitter.com/DavorinPavlica/status/8003007187) – detajlno pa v [280 znakih razložil](https://twitter.com/DavorinPavlica/status/8026910559) [dan kasneje](https://twitter.com/DavorinPavlica/status/8027236972), kje drugje kot na Twitterju).

<blockquote class="twitter-tweet" data-lang="en"><p lang="sl" dir="ltr">Včeraj je <a href="https://twitter.com/friedcell?ref_src=twsrc%5Etfw">@friedcell</a> povedal, da <a href="https://twitter.com/hashtag/wwwh?src=hash&amp;ref_src=twsrc%5Etfw">#wwwh</a> ne bo več, pa sem se javil, da bom jaz fural program dalje (pivo je botrovalo hitri odločitvi) ...</p>&mdash; Davorin Pavlica (@DavorinPavlica) <a href="https://twitter.com/DavorinPavlica/status/8026910559?ref_src=twsrc%5Etfw">January 21, 2010</a></blockquote>
<blockquote class="twitter-tweet" data-lang="en"><p lang="sl" dir="ltr">... zdaj me pa zanima: bi kdo predaval na Spletnih uricah <a href="https://twitter.com/wwwh?ref_src=twsrc%5Etfw">@wwwh</a> na temo svetovnega spleta. DM me, plz! Prvi dobi free entrance na <a href="https://twitter.com/hashtag/wwwp?src=hash&amp;ref_src=twsrc%5Etfw">#wwwp</a> ;)</p>&mdash; Davorin Pavlica (@DavorinPavlica) <a href="https://twitter.com/DavorinPavlica/status/8027236972?ref_src=twsrc%5Etfw">January 21, 2010</a></blockquote>
<script async src="https://platform.twitter.com/widgets.js" charset="utf-8"></script>


Takle mamo, … bi bilo škoda, da gredo Spletne urice v anale zgodovine, poleg tega pa so mi bili lovci na medvede [@madpixel](https://twitter.com/madpixel/), [@loudandwicked](https://twitter.com/loudandwicked), [@ruph](https://twitter.com/ruph) in [@gregorzalaznik](https://twitter.com/gregorzalaznik) v močno oporo in dodali, da bo tudi kdo od njih prišel kdaj predavat, še Vini je rekel, da bo naredil Porn 2.0, čeprav je verzijo 1.0  ravno tisti večer odpredaval.

Ampak … kot bi rekla moja velika vzornica, [Alma Brdžanovič](http://www.playboy.si:80/dekleta/playmate/alma-brdzanovic):

> ## “Show must go!”

Zato z veseljem naznanjam še tu, da se bom potrudil, da bodo Spletne urice živele vsaj še do konca sezone, upam pa, da tudi v naslednji sezoni in dlje (odvisno od zanimanja za predavatelje, predavanja sama in odstotek predavanj, ki jih bomo moral zaradi odpovedi / nezanimanja / … predavati sam).

### Zato: če bi želeli predavati na Spletnih uricah na temo svetovnega spleta, se javite …

(Preko [Twitterja](http://twitter.com/DavorinPavlica), [Facebooka](https://www.facebook.com/DavorinPavlica), Skypea,  če imate moj mejl [moje velecenjeno ime ali nadimek – afna – zvpl – pika - com] ali telefona (če ga imate, me pokličite ali pošljete SMS, če ne, poizkusite s kakšnim od zgoraj naštetih kanalov.)

Nekaj terminov za februar in marec je še načelno prostih (potrjeno je predavanje Jasne Suhadolc, 3.3. … tema je še zavita v tančico skrivnosti, verjetno se bom teden pred tem pogovarjali o internetu in starševstvu, a pogajanja še tečejo).

### Teme za predavanja

Teme za predavanja na Spletnih uricah so vse teme, ki se kakorkoli vežejo na svetovni splet: *brskalniki, HTML, CSS, spletno oblikovanje, uporabnost, UI, umetnost na spletu, tipografija na spletu, socialna omrežja (Twitter, Facebook, LinkedIn, Xing, …), pornografija), posel na spletu, affiliate-i, IE6, IE7, IE8, blogi, programiranje, CMS sistemi, fremworki, (PHP, Django, RoR,  WordPress, Drupal, celo ASPX 😉 …), video (YouTube, Vimeo, montaža za splet, viralni videi, nadaljevanjke na spletu …), pivo na spletu, ljubezen na spletu*, … karkoli v zvezi s spletom pač …

Naj zaključim z besedami Frya: (to je že [1x povedal na forumu InternetMojster.com](https://www.internetmojster.com/t/wab2h064/predlogi-predavateljev-in-tem-za?page=2)):

* Spletne urice niso prikaz ultimativnega znanja – predvsem gre za to, da nekdo, ki nekaj ve, to znanje poda kolegom. Ne iščemo ultimativnih znalcev, ampak predvsem tiste, ki znajo morda prižgat kako žarnico pri ljudeh, ki predavanja obiskujejo. Osebne izkušnje vedno posekajo akademskost.
* Kljub kilometrini ne iščemo izkušenih predavateljev ampak poskušamo bit odskočna deska v rednejše predavanja – predavati kolegom, ki so tam brezplačno, je vseeno lažje kot na konferenci, ki jo ljudje plačajo. Bi rekel, da je vsaj 50% predavateljev takih, ki so prvič predavali na Spletnih uricah.
* Običajno po Spletnih uricah sledijo vprašanja in pa pivo (ali kaka druga omiljena pijača) v Metropolu nad Kiberpipo, kjer se stvar nadaljuje v manj formalnem vzdušju …

Upam, da se vidimo na Spletnih uricah, če ne kot predavatelj/ica, pa vsaj kot poslušalec/ka 😉