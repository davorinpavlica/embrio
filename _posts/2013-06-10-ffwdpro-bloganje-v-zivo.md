---
layout:     post
title:      "#ffwdpro – bloganje v živo"
date:       2013-06-10 16:01:42 +0100
categories: blogi davorin
author:     davorin
tags:       splet, FFWD.Pro, konferenca
---

… ker že dolgo nisem (od leta 2008).

FFWD.PRO je konferenca, ki se dogaja v Zagrebu. Letos je program še posebej pester, saj so na konferenci zveneča imena, kot sta Vitaly Friedman in Jeremy Keith (ter še kopico drugih). Pa začnimo. (P.S.: Refreshat bo treba, če boste hotel sledit’ sproti).

## Jeremy Keith: Spirit of the Web

Jeremy Keith je začel konferenco s predavanjem o duhu spleta (spirit of the web). Njegovo predavanje je osredotočeno na čas, na preteklost, na ugašanje spletnih strani (Geocities, …), s katerim so lastniki strani izbrisali del takratne “duše” interneta (Geocities je bil v najmočnejših časih tretja najbolj obiskana stran na spletu) in na podatke, ki so izpuhteli v nič.

Naslednji so na vrsti startupi: Jeremy pravi, da je v startup svetu samo vprašanje časa, kdaj bo kakšen od (danes tebi in meni) ljubih servisov šel po gobe. In prav ima. Se še kdo spomni oust.me? Že pet minut nadaljuje o vseh servisih, ki so jih startup podjetja v zadnjih letih ugasnila, ne da bi pomislila na uporabnike in njihove podatke.

> Treat our data like it matters!

Po oziranju v preteklost je sedaj čas, da se ozremo v prihodnost. Naj povem, da je Jeremy odličen govorec in v svojo vizijo prihodnosti je lepo vpletel splet, App Store, nekaj zanimivih projektov, knjigo Arthurja C. Clarka in citat:

> “We need off-site backups for human race. Dinosaurs died out because they didn’t have a space program.”

Če povzamem: treba bo začeti misliti dolgoročno, saj podatki uporabnikov in njihovo arhiviranje ne smejo biti prepuščeni naključju.

Sledi Joe Leech, ki bo predaval o psihologiji za (spletne) oblikovalce.

## Joe Leech: Psychology for Designers

Joe govori razlikah v razmišljanju in delovanju ljudji in strojev in o tem kako uporabiti psihologijo, da bi oblikovali bolj efektivno in bolje. In pred kratkim je izdal knjigo Psychology for Designers, za samo 3.5 €. In ne zna čisto dobro uporabljati Do not disturb funkcije na iPhoneu. Drugače pa zelo zabaven možakar.

Smell is incredibly strong as an emotion.

Pavza. Po pavzi se vrnem(o). 🙂

## Eva-Lotta Lamm: Sketching User Experience

Eva predava o skiciranju (sketching) in UX-u … in ima rada pisalo in papir. Pravi, da je skirciranje odlično za pretakanje idej iz glave na papir, za deljenje in lažjo razlago in razumevanje idej in vizualizacij drugim. Skice kadarkoli pogledamo, jih ocenimo, znova premislimo …

> ‘The devil is in the the lack of detail’ when it comes to sketching @evalottchen #ffwdpro
> — Joe Leech 红豆 乔 (@mrjoe) June 10, 2013

Skozi predavanje nam je povedala tudi nekaj zanimivih nasvetov, idej, prijemov, tudi za skupinsko citiranje. Povedala pa je tudi, da se ne smemo preveč posvečati detajlom:

> Pixel perfect sketching is an oxymoron!

Prečekirajte tudi sketchnotesbook.com/resources …
Milica Tomić Jovanović + Janko Jovanović: Get Your Hands Dirty

UX / UI geparda iz sosednje Srbije. Predstavljata kako sta snovala projekt GotCourts. Takole približno izgleda oblikovalski proces (design process) za ta projekt:

    research
    analysis & synthesis
    ideation & validation
    delivery & measuring

…

Kosilo je. Do 14:00!
Vitaly Friedman: Responsive Web Design: Clever Tips and Techniques

Gospod Smashing Magazine osebno bo predstavljal RWD tehnike, trike in ideje in predstavil nekaj praktičnih primerov.

Ker Vitaly veliko (in hitro) govori (in ker moramo sodelovat in ploskat), bom kar našteval ključne stvari, ki jih govori

    use flexbox
    read an article about content coreography by Trent Walton
    SVG sprites so lanski sneg, SVG stacks is the sth!
    retina revolution: povečaj sliko za 2x in jo kompresiraj na 0, ter pomanjšaj na željeno resolucijo in prišparal boš veliko
    conditional loading -> https://speakerdeck.com/andyhume/anatomy-of-a-responsive-page-load
    Guardian’s Modular Load
    BBC’s isModernBrowser
    Gmail’s Lazy Loading
    Two-Click Social Widget (loadi icons by default and load FB, Twitter, G+ widgets on click)!!!
    performance budged
    pull down for navigation
    typeform.com
    …

… in še in še in še. Tip kr ni nehal, dokler ni nehal. Sledi:
Veronika Burian: Type in Media

Veronika ve veliko stvari o fontih, samo prezentirat jih ne zna prav dobro. Skoraj zaspal, prebral ves Twitter, surfal po eBayu, pa še ni nehala. Agrh. Do naslednjega predavanja sem out.
Sarah Richards: Revolutionizing Government Content

Prve petke na odru. Sarah je prava carica in nam razlaga o tem kako so delali vladno spletno stran  gov.uk. Govorila bo o prvih treh od teh štirih točk:

    Create GDS (Government Digital Service)
    Fix publishing
    Fix transactions
    Go wholesale

[Strela je udarila v bližini in je v hotelu zmanjkalo elektrike! ]

Zgodba gov.uk je zelo kompleksna in hkrati , kajti punce in fantje delajo res kompleksno delo. Vse državne spletne strani so (če jih še niso, jih pa bodo) združili v eno.

Poleg združevanja ziljaužnt d0kumentov in strani so spletne strani gov.uk, pregledne, enostavne, razumljive in očiščene ton neumnosti (recimo članka kako gojiti čebele).

Tudi naša gov.si bi se lahko zgledovala po tem primeru.

[še enkrat je udarila strela in cel kvart Zagreba je ostal brez štroma]

Pa smo nazaj.

Tudi transakcije prenavljajo in strategija je, da če se da kakšno transakcijo opraviti prek spleta (book a driving test), to storimo, ker je prek spleta za državo servis precej cenejši kot po telefonu ali Bob ™ po pošti.

Še najboljše je, da je vsa koda na voljo na GitHubu.

Še to: koliko so privarčevali s projektom gov.uk?! Jp, toliko.
Foto @davort
Leisa Reichelt: Prototyping User Experience

Zadnja na konferenci je Leisa, ki je bila na #ffwdpro že lani. Tudi letos se obeta fino predavanje. Tudi ona hitro govori, zato bullet the blue sky:
BMaEg1UCUAAr6KF
Foto: @gregorzalaznik

    Design is not linear.
    Design is squiggly.
    Rapid prototyping: build / measure / learn.
    Be making, not documenting!
    Consumer journey map.
    Survey, search keyword analysis.
    Press releases are not really designed to be read by humans.
    Card sorting.
    Content prototype. Be experimental with your content. (Use Verify).
    Lean UX [book]

Tako, končali smo! #ffwdpro je super konferenca in jo več kot priporočam. Predavatelji na svetovnem nivoju, organizacija odlična, lokacija čisto blizu nas. In super early bird cena je tudi več kot ugodna – 200 €. Pa še izgovor za izlet v Zagreb imate. Predlagam tudi, da si omislite katero od delavnic, da vaš šef ne bo imel razloga, da se takoj po konferenci vračate domov, ampak se raje zvečer podružite na žurki in spoznate kul frude iz držav bivše Juge, pa še s predavatelju (uber kul frudi) lahko pokramljate.