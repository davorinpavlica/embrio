---
layout:     post
title:      "Nakupovanje prek spleta – izkušnje, nasveti in ideje …"
date:       2010-03-05 22:01:42 +0100
categories: blogi davorin
tags:       splet, FFWD.Pro, konferenca
---

Na zadnjih Spletnih uricah sem se po predavanju z Jasno in Mojco zapletel v pogovor o malce bolj ženski temi: nakupovanju (ja, šopingu, disciplini, ki jo ženske tako obožujete). Govorili smo predvsem o nakupovanju na spletu in glede na izkušnje (z Majo sva kupovala tudi že čevlje, kar si marsikatero dekle ne bi upalo), je padla ideja, da bi pripravili predavanje na to temo.

## Vaše izkušnje štejejo

Zato me zanimajo tudi vaše izkušnje z nakupovanjem prek svetovnega spleta. Predvsem za artikle, ki niso klasični (tehnična roba, DVD-ji, knjige, …), ampak bolj tisti, ki zanimajo žensko populacijo (čevlji, oblačila, spodnje perilo (mmm), kozmetika, …). Ste kdaj že kupovali kaj od tega? Kakšne so bile vaše izkušnje?

Delite jih spodaj v komentarjih, medtem pa vam povem še, kaj (in kje) kupujem prek spleta sam …

## Kupujem vse, od čevljev do knjig …

Sam sem prek spleta kupoval, kakopačne, že:

* knjige, CD-je, DVD-je, BluRay filme, igrice (največkrat kar Amazon.co.uk, včasih Amazon.com,od slovenskih kupujem na Mimovrste.com),
* fotoaparati in oprema – Canon EOS 500D – sem si naročil nedavno, zato priporočam stran SimplyElectronics.net (njihove cene so res ugodne, včasih tudi 1/3 cene ceneje kot , poštnina je brezplačna, pa glede na to da je funt nizek, se še kako splača),
* tehnična roba (od colskih imbus ključev, do konverterjev, slušalk in še marsičesa, vse to kar Amazon.co.uk)
* čevlji (poročne visoke pete sva z Majo naročila na Amazon.com, čevlji so bili kot uliti – ponavadi je dobro, če pogledate konverter številk, večina tovrstnih spletnih trgovin ima t.i.: size chart, ali pa poglejte na kakšne čevlje, ki jih imate in na katerih pišeta ameriška in angleška številka, … še vedno se jih da vrniti … poleg tega je letošnjo zimo Maja z Amazon.co.uk dobila ski bootse, ker jih v predragi Sloveniji nikjer nisva več dobila),
* spodnje perilo: če bi Bob ™ obstajal, pa ne, bi na Trashy.com zapravil že celo premoženje, a na žalost ne dostavljajo svojega perila v Slovenijo (če bi živel v skoraj kjerkoli drugje na svetu, ne bi bilo problemov, še v Togo dostavljajo, a v Slovenijo ne). Včasih se zato potolažim z obiskom AnnSummers.com, a tu izbira še zdaleč ni taka kot na Trashy (no, imajo pa za razliko od Trasy še igračke za odrasle, če to kaj šteje),
* od spodnjega perila k oblekam: najbolj znani ameriški trgovini s spodnjim perilom: Victoria’s Secret in Frederick’s of Hollywood prodajata veliko več kot samo spodne perilo, tam najdete od oblekic, čevljev, leginsk, kopalk, … a oblek še nisem nakupoval. Razloga sta dva: poštnina & carina ter ogled linije Victoria’s Secret v živo (na fotografijah izgledajo njihovi produkti veliko bolje kot v živo …).

Tu pa se seznam spletne nakupovalne mrzlice še ne konča, domene kupujem, kjer so najcenejše: zadnje čase .si domene na dig.si, o nakupu .com domen pa sem že pisal (sicer 4 leta nazaj, a vseeno – šteje), programsko opremo pa odvisno, kjer me piči in kjer vidim kaj ugodnega. Igrice in aplikacije za iPhone pa seveda na iTunes.

## Namesto zaključka

Tako, sedaj veste … če imate še kakšno idejo, če bi radi kaj delili z menoj, če imate ideje česa se še dotakniti na morebitnem predavanju o nakupovanju, … komentarji spodaj več kot dobrodošli!

#Heading

> Cite

[Description of a ](http://url.com)